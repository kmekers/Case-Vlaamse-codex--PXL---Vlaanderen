
Ministerieel besluit tot wijziging van het ministerieel besluit van 21 oktober 2013 inzake cofinanciering van bodemsaneringswerken, wat betreft het percentage van de cofinanciering
Datum 03/02/2025
Inhoud
( ... - ... )

Rechtsgronden
Dit besluit is gebaseerd op:
- het Bodemdecreet van 27 oktober 2006, artikelen 15 en 24, en artikel 27, §2, vervangen bij decreet van 28 maart 2014; 
- het VLAREBO-besluit van 14 december 2007, artikel 54/5, ingevoegd bij het besluit van de Vlaamse Regering van 15 maart 2013 en gewijzigd bij het besluit van de Vlaamse Regering van 6 december 2024.

Vormvereisten
De volgende vormvereisten zijn vervuld:
- De Inspectie van Financiën heeft advies gegeven op 6 december 2024.
- De Raad van State heeft advies nr. 77.362/1 gegeven op 17 januari 2025, met toepassing van artikel 84, §1, eerste lid, 2°, van de wetten op de Raad van State, gecoördineerd op 12 januari 1973.

Juridisch kader
Dit besluit sluit aan bij de volgende regelgeving:
- het ministerieel besluit van 21 oktober 2013 inzake cofinanciering van bodemsaneringswerken.
    
DE VLAAMSE MINISTER VAN OMGEVING EN LANDBOUW BESLUIT:

Artikel 1. ( 23/01/2025 - ... )

Aan artikel 2 van het ministerieel besluit van 21 oktober 2013 inzake cofinanciering van bodemsaneringswerken wordt een tweede lid toegevoegd, dat luidt als volgt:

“In afwijking van het eerste lid bedraagt het percentage van de cofinanciering 80% als de eigenaar bij beslissing of van rechtswege vrijgesteld is van saneringsplicht.”.

Artikel 2. ( 23/01/2025 - ... )

Dit besluit treedt in werking op de datum van de inwerkingtreding van artikel 9 van het besluit van de Vlaamse Regering van 6 december 2024 tot wijziging van het VLAREBO-besluit van 14 december 2007, het besluit van de Vlaamse Regering van 12 december 2008 tot uitvoering van titel XVI van het decreet van 5 april 1995 houdende algemene bepalingen inzake milieubeleid, en het VLAREL van 19 november 2010.




